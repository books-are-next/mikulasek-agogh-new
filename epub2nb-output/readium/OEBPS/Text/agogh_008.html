<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Agogh</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2basne">Metafora druhá</h2>

<p class="mlpverseb1">(Tichá panika)</p>

<p class="mlpdopispodpisi">Vladimíru Holanovi</p>

<p class="mlpverse">Stačilo odvalit kámen,<br class="calibre9"/>
tu zdánlivou kryptu&#160;—<br class="calibre9"/>
a&#160;nebožkou zřel jsem smrt!<br class="calibre9"/>
Neboť: hromadným pářením<br class="calibre9"/>
šílenou sloužili mši hrobaříci<br class="calibre9"/>
v&#160;ornátech rudočerných,<br class="calibre9"/>
ohnivě nítila se tma<br class="calibre9"/>
a&#160;neslyšná panika nejistého bytí<br class="calibre9"/>
byla v&#160;tom celém hmyzím zlézání.</p>

<p class="mlpverse">Co jiného je pak náš chvat<br class="calibre9"/>
k&#160;písečným plážím,<br class="calibre9"/>
k&#160;jakési poušti smluvené nahoty<br class="calibre9"/>
— až na škrabošky ňader&#160;—<br class="calibre9"/>
která se jimi dívají tím upřeněji<br class="calibre9"/>
a&#160;s&#160;výzvou,<br class="calibre9"/>
že zbořitelné jsou klenby dechu<br class="calibre9"/>
pro jeden jediný, však předlouhý vzdech,<br class="calibre9"/>
když luna hne mořem.</p>

<p class="mlpverse">Vidíš-li zhrozen mračno ptactva&#160;—<br class="calibre9"/>
zda zakrývá marně nestoudné nebe<br class="calibre9"/>
anebo stahuje rubáš<br class="calibre9"/>
z&#160;blankytu nevinnosti jeho?</p>

<p class="mlpverse">A&#160;co znamená to shlukování hvězd,<br class="calibre9"/>
zrovna za noci,<br class="calibre9"/>
těch bójí boha bojícího se<br class="calibre9"/>
vlastních svých hloubek<br class="calibre9"/>
nebo i&#160;prázdnoty vlastní,<br class="calibre9"/>
i&#160;třesoucího se v&#160;svitu, aby neutonul<br class="calibre9"/>
či aby se nezřítil&#160;—<br class="calibre9"/>
a&#160;s&#160;ním celý ten krám<br class="calibre9"/>
Andromed a&#160;Lyr?</p>

<p class="mlpverse">Možná to ví jen křehoučký ptáček<br class="calibre9"/>
ve večerním křoví,<br class="calibre9"/>
když zpívá, brka všech per svých<br class="calibre9"/>
zaťatá v&#160;hrdle a&#160;pohroužená v&#160;krvi.<br class="calibre9"/>
Snad to ví jinak i&#160;sníh<br class="calibre9"/>
se svým milosrdenstvím zanechávaných stop,<br class="calibre9"/>
i&#160;posledních,<br class="calibre9"/>
ba zvlášť těch posledních chodců,<br class="calibre9"/>
kteří se vznesli v&#160;svůj ostych<br class="calibre9"/>
dotýkati se příliš…</p>

<p class="mlpverse">Den klade se za dnem, ty minulé slábnou<br class="calibre9"/>
a&#160;budoucí nejsou znát.<br class="calibre9"/>
Kde je tedy ten pravý, lev dnů?<br class="calibre9"/>
A&#160;nebyla to jen chvíle, o&#160;které nakonec ví<br class="calibre9"/>
duše spíš vždycky ta druhá, než naše,<br class="calibre9"/>
když obě se zoufale tisknou?</p>

<p class="mlpverse">AIT FATE I HUNUM…</p>

<p class="mlpverse">Na to vše myslím,<br class="calibre9"/>
zatímco hrobaříci slov hromadným pářením<br class="calibre9"/>
šílenou slouží mši v&#160;ornátech<br class="calibre9"/>
z&#160;rumělky a&#160;černě,<br class="calibre9"/>
ohnivě nítí se tma<br class="calibre9"/>
a&#160;neslyšná panika nejistého bytí<br class="calibre9"/>
je celé to hmyzí zlézání.</p>

<p class="mlpverse">Nicoty slavnost!</p>

<p class="mlpverse">Ale ano! I&#160;ona chce býti zjevená i&#160;zjevná<br class="calibre9"/>
a&#160;vyjevuje se:<br class="calibre9"/>
kdekdo vyje a&#160;sténá a&#160;syčí,<br class="calibre9"/>
vřeští a&#160;kleje, naříká, pláče a&#160;skolí,<br class="calibre9"/>
mrouká a&#160;skřečí&#160;—<br class="calibre9"/>
jen vesmír tak nesmírně tichý si přede.</p>

<p class="mlpverse">List snáší se s&#160;jakousi starostí,<br class="calibre9"/>
unese-li ho vzduch.</p>

<p class="mlpverse">A&#160;kámen, svědčící o&#160;svém pádu,<br class="calibre9"/>
zarytě mlčí.</p>

<p class="mlpverse">A&#160;všechno zamlouvá déšť,<br class="calibre9"/>
dost namočený ve všech potopách,<br class="calibre9"/>
ale stále a&#160;do nekonečna mumlající,<br class="calibre9"/>
že koneckonců<br class="calibre9"/>
se chtěl jenom potkat…</p>

</div>
</body>
</html>