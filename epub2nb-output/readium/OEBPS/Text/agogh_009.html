<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Agogh</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2basne">Metafora třetí</h2>

<p class="mlpverseb1">(Křik)</p>

<p class="mlpverse">Jsou bytosti tak útlé,<br class="calibre9"/>
že mohou žít<br class="calibre9"/>
jen v&#160;paprsku odraženém slzou<br class="calibre9"/>
a&#160;ze slzy&#160;— lůžka svého.<br class="calibre9"/>
S&#160;nimi pak procitají<br class="calibre9"/>
i&#160;milosti útlé<br class="calibre9"/>
jako je soucit a&#160;lítost a&#160;žel<br class="calibre9"/>
duší už opuštěných vším,<br class="calibre9"/>
krom toho želu<br class="calibre9"/>
duší už opuštěných vším…</p>

<p class="mlpverse">Jsou bytosti tak tiché,<br class="calibre9"/>
měsíční nocí plující labutě,<br class="calibre9"/>
ach, tiché tak,<br class="calibre9"/>
že ani vráskou nerozbolestní<br class="calibre9"/>
hladinu tůně.<br class="calibre9"/>
A&#160;rákos je jim tam hrdlem,<br class="calibre9"/>
tolikrát zalknutým,<br class="calibre9"/>
kolika kolínky zlomil se v&#160;němé své prosbě,<br class="calibre9"/>
aby si nesteskly<br class="calibre9"/>
a&#160;on se nemusel svléknout<br class="calibre9"/>
v&#160;úzkostný hlas.</p>

<p class="mlpverse">Jsou bytosti tak nejsoucí,<br class="calibre9"/>
že nehoustnou v&#160;šeru<br class="calibre9"/>
jak na květinu vůně,<br class="calibre9"/>
na vlka hlad,<br class="calibre9"/>
na pramen žízeň<br class="calibre9"/>
a&#160;na lásku usápaná touha<br class="calibre9"/>
zemříti pro samo bytí,<br class="calibre9"/>
sotvaže v&#160;krvi se zhlédlo,<br class="calibre9"/>
krátké jak dech a&#160;štěstí<br class="calibre9"/>
zešílevšího Boha.</p>

<p class="mlpverse">Ale já se dovolávám ústy<br class="calibre9"/>
svého jablka<br class="calibre9"/>
v tvém nabíhajícím ňadru&#160;—<br class="calibre9"/>
ale já se dovolávám hrdlem<br class="calibre9"/>
svého nenalezeného slova<br class="calibre9"/>
v&#160;křiku tvých vzepřených nohou&#160;—<br class="calibre9"/>
ale já se dovolávám celý<br class="calibre9"/>
svého rozpuštění<br class="calibre9"/>
v&#160;tvém horkém vnitřku,<br class="calibre9"/>
svého hlasu v&#160;tvém stenu,<br class="calibre9"/>
kterým se dovoláváš nebes,<br class="calibre9"/>
jak ona zas nás,<br class="calibre9"/>
sama v&#160;své tmě<br class="calibre9"/>
a&#160;rozptýlená v&#160;svém třpytu.</p>

<p class="mlpverse">Ale já se dovolávám&#160;—<br class="calibre9"/>
tak útlý,<br class="calibre9"/>
tak tichý,<br class="calibre9"/>
tak nejsoucí…,<br class="calibre9"/>
což málokdo ví, a&#160;i já sotva<br class="calibre9"/>
v tom příliš hlasitém světě<br class="calibre9"/>
stále rozbíjených transfuzních lahví&#160;—<br class="calibre9"/>
a suchých facek.</p>

</div>
</body>
</html>