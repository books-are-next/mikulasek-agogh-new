---
contentType: prose
---

## Zděšený láskou

Zmatený láskou, cítím  
od tebe závan chladu.

Zmučený láskou, vidím  
dvě chudobky se krčit  
ve zmoklé trávě listopadu.

Zklamaný láskou, cítím,  
že chybí chuť našemu hladu  
jak víno dešti podzimnímu —  
a marně ruce kol šíje tvé kladu.

Zděšený láskou, cítím  
v srdci — tam někde vzadu —  
bezlistý čas.  
A zřím tě v pustém sadu  
jak sebe sama opadánu —

zděšený láskou…
