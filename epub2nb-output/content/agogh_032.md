---
title: Čas vína
contentType: poetry
---

_Jaroslavu Seifertovi_

Stále nás něco zanechává stesku.  
Kam letíte, husy? Kam, naše léta lichá?  
Jenom váš křik jakoby navždy  
vysoko ve vzduchu rozervaném visí  
po zavraždění podzimního ticha —.  
A taky je — čas vraždy.

Dřevce trčí z prsou vinohradu…  
— Ach, zabili ho, ležím vedle něho —  
a v prsou mých též něco krvácí,  
v tom sklepě bez rozbřesku.  
Už stále častěji tam scházím  
po těch dvou schodech  
samoty a stesku  
a kolem srdce bázlivě se kradu.

Chce se mi napít trochu červeného…  
Z vlastního nejlíp chutná.  
A ani kapička se marně neztrácí.

Tak všichni nakonec  
ze srdce svého jenom upíjíme —  
a stále tišší a tesknější je loutna.
