<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Agogh</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">

<h2 class="mlpuroven2basne">Pleonasmy</h2>

<p class="mlpverseb1">(Něco málo o&#160;pomeranči)</p>

<p class="mlpdopispodpisi">Věře</p>

<p class="mlpverse">Když je život kolem drsný<br class="calibre9"/>
a&#160;slyšet samé chraplavé proroky<br class="calibre9"/>
o&#160;ukamenování potoka,<br class="calibre9"/>
aby měl přes co zurčet,<br class="calibre9"/>
o&#160;tom, že by se měl každý člověk přehnat<br class="calibre9"/>
aspoň přes dvě války pro své lepší příští,<br class="calibre9"/>
šrapnely zocelené tělo,<br class="calibre9"/>
a&#160;pro svou ještě lepší příští,<br class="calibre9"/>
páráním břich zušlechtěnou duši,<br class="calibre9"/>
a&#160;pak o&#160;tom, že by se měl cítit,<br class="calibre9"/>
jak se nikdy necítil,<br class="calibre9"/>
i&#160;když se necítí, jak by se cítil vždycky<br class="calibre9"/>
—<b class="calibre10"> </b>pln touhy, ach, se švestkou v&#160;hrsti<br class="calibre9"/>
po jablku na střeše&#160;—<br class="calibre9"/>
tedy tehdy myslím na tebe<br class="calibre9"/>
jako na pomeranč<br class="calibre9"/>
a&#160;hloubím v&#160;duchu studně<br class="calibre9"/>
na šťávu té chuti<br class="calibre9"/>
(takové úplně, ale úplné pomerančové),<br class="calibre9"/>
a&#160;když myslím na tebe<br class="calibre9"/>
jako na pomeranč,<br class="calibre9"/>
v&#160;duchu na něj sahám, je vyhřátý sluncem<br class="calibre9"/>
zároveň se zelenou,<br class="calibre9"/>
ale úplně ještěrkově zelenou ještěrkou,<br class="calibre9"/>
a&#160;jako ona dává tušit cosi svěžícího<br class="calibre9"/>
a&#160;čistého v&#160;čase,<br class="calibre9"/>
ještěrka se kmitne, pomeranč pryští<br class="calibre9"/>
(tak úplně, ale úplně pomerančově),<br class="calibre9"/>
jenže se mu vůbec nechce od sebe<br class="calibre9"/>
v&#160;jakémsi samoslastném okoušení<br class="calibre9"/>
každého plátku jeho nejbližšími plátky<br class="calibre9"/>
v&#160;dužinném šílenství<br class="calibre9"/>
jazyka přitištěného k&#160;oběma patrům,<br class="calibre9"/>
a&#160;když na něj sahám,<br class="calibre9"/>
tedy na pomeranč už rozloupnutý<br class="calibre9"/>
na živé maso,<br class="calibre9"/>
jsi mi daleko bližší a&#160;stoupáš k&#160;mým smyslům<br class="calibre9"/>
silou své vysilující vůně<br class="calibre9"/>
(takové úplně, ale úplně pomerančové),<br class="calibre9"/>
že dýchat znamená skoro zemřít<br class="calibre9"/>
s&#160;pocitem zakázaného života<br class="calibre9"/>
jako zakázaného ovoce, svůdného jako ty,<br class="calibre9"/>
která jsi krásná jako pomeranč<br class="calibre9"/>
(taková úplně,<br class="calibre9"/>
ale úplně pomerančově krásná),<br class="calibre9"/>
že si tě moje ústa mohou snadno,<br class="calibre9"/>
tak snadno, ale úplně, načisto snadno<br class="calibre9"/>
splést.</p>

</div>
</body>
</html>