<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Agogh</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2basne1">Ženy na podzim</h2>

<p class="mlpverse">Už je podzim, auta se vracejí do měst<br class="calibre9"/>
poseta spadlým listím<br class="calibre9"/>
a&#160;na oněch místech jsou, jak známo,<br class="calibre9"/>
nezranitelná&#160;—<br class="calibre9"/>
proč neslétne aspoň jeden ten anděl<br class="calibre9"/>
na naše srdce?</p>

<p class="mlpverse">Už je podzim a&#160;začínáme ulpívat<br class="calibre9"/>
na každé věci delším pohledem,<br class="calibre9"/>
i do druhých očí klesáme hlouběji s&#160;otázkou,<br class="calibre9"/>
jestli se udělají na hladině nějaká kola<br class="calibre9"/>
po tomto kameni.</p>

<p class="mlpverse">Už je podzim a&#160;tváře žen jsou vlahé<br class="calibre9"/>
jeho neslyšitelným pláčem<br class="calibre9"/>
a&#160;matné s&#160;vychládající vroucností léta&#160;—<br class="calibre9"/>
tak pozvolna zachází stříbrný šperk v&#160;kůži,<br class="calibre9"/>
jež nemá už nic z&#160;divého jelena.</p>

<p class="mlpverse">Je říjen&#160;— šalebný čas troubení<br class="calibre9"/>
na lásku a&#160;smrt…</p>

<p class="mlpverse">A&#160;ústa žen, pořezaná ostřicemi polibků,<br class="calibre9"/>
se teprve zajizvují šrámem<br class="calibre9"/>
—<b class="calibre10"> </b>a<b class="calibre10">&#160;</b>tedy skoupá na slova,<br class="calibre9"/>
aby se znovu nerozkrvácela&#160;—<br class="calibre9"/>
upíjejí z&#160;šepotu, který jim zaléhal sluch<br class="calibre9"/>
s&#160;mámivými zvuky do sebe pohřížených večerů&#160;—<br class="calibre9"/>
a nyní se vrací jako z&#160;mořské mušle.</p>

<p class="mlpverse">Skleněné tabule výkladnic<br class="calibre9"/>
jsou dosud vodní plání<br class="calibre9"/>
a&#160;ženy, teskné a&#160;vláčné podzimní ženy,<br class="calibre9"/>
vidí v&#160;nich svůj nedávný obraz,<br class="calibre9"/>
který je nutí pohodit hříběcí hlavou,<br class="calibre9"/>
ale teď už spíš má se jen pozdvihnout ruka<br class="calibre9"/>
a&#160;uhladit kadeř po směru deště,<br class="calibre9"/>
kterým je pád.</p>

<p class="mlpverse">A&#160;doma pak, v&#160;prchavé melancholii,<br class="calibre9"/>
některé šťastné zahlédnou na plážovém sandálu<br class="calibre9"/>
dvě zrnka písku,<br class="calibre9"/>
která je následovala až sem&#160;—<br class="calibre9"/>
a otálejí s&#160;žehličkou<br class="calibre9"/>
nad zmuchlaným letním šatem,<br class="calibre9"/>
ve zraku ještě prchavější dálku,<br class="calibre9"/>
dálku stromu, který najednou vidí i&#160;za sebe<br class="calibre9"/>
tisícerýma očima listí,<br class="calibre9"/>
odcházejícího kamsi spát…</p>

</div>
</body>
</html>