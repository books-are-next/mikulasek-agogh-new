<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Agogh</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2basne">Metafora sedmá</h2>

<p class="mlpverseb1"><span class="mlpznakkurziva11b"><span class="calibre12">(Trůnní řeč Agogha
krále, lítosti krále a&#160;smutku)</span></span></p>

<p class="mlpverse">V&#160;některých krajinách ještě<br class="calibre9"/>
zešikma píše déšť<br class="calibre9"/>
na listy katalp a&#160;limp,<br class="calibre9"/>
že bude mor. A&#160;že všechno zčerná<br class="calibre9"/>
krom barana,<br class="calibre9"/>
dávno temného jak mrak&#160;—<br class="calibre9"/>
to rouno hromohor.<br class="calibre9"/>
A&#160;z&#160;větví těch stromů<br class="calibre9"/>
visí kolmo lusky<br class="calibre9"/>
jakoby posměšně drženy v&#160;prstech:<br class="calibre9"/>
VIZ! TO JE VŠE! PÁR HRÁŠKŮ!<br class="calibre9"/>
PÁR ZTVRDLÝCH SLZ<br class="calibre9"/>
na horší časy,<br class="calibre9"/>
až svět zas bude prázdný, vyprahlý a&#160;pustý.</p>

<p class="mlpverse">Škorpióni spí v&#160;písku,<br class="calibre9"/>
pohřbeni pouští<br class="calibre9"/>
a&#160;vyhřezlí posléz ze svých sypkých hrobů<br class="calibre9"/>
štítivým koncem všech konců,<br class="calibre9"/>
tím výhružně stočeným vzhůru<br class="calibre9"/>
i na půlnoční stranu&#160;—<br class="calibre9"/>
táží se nehybných sfing,<br class="calibre9"/>
kdy zdvihnou se z&#160;tlap<br class="calibre9"/>
a&#160;rozeřvou se lvi,<br class="calibre9"/>
kdy zbýčené sopky se vydáví z&#160;lůn<br class="calibre9"/>
a&#160;rozšíří panství<br class="calibre9"/>
SAHARANEVÁDAGÓBI<br class="calibre9"/>
SIERASAVANATUNDER<br class="calibre9"/>
SOKORRAPAMP.<br class="calibre9"/>
A&#160;někde na nebi přibitý pták<br class="calibre9"/>
třepotem křídel udeptává blankyt<br class="calibre9"/>
(tvrzením velmi křehkým),<br class="calibre9"/>
že možno utkvít ve vyvátém čase<br class="calibre9"/>
jen na vzácnou chvíli,<br class="calibre9"/>
na nevolnost krátkou<br class="calibre9"/>
znovu a&#160;zběsile se rozbušivšího srdce.</p>

<p class="mlpverse">K&#160;čemu však, paní a&#160;pánové,<br class="calibre9"/>
k&#160;čemu?<br class="calibre9"/>
To je můj povzdech nad životem širým,<br class="calibre9"/>
který je sám jen pouhým povzdechem.</p>

<p class="mlpverse">Tolik na úvod…</p>

<p class="mlpverse"><span class="calibre13">— — — </span></p>

<p class="mlpverse">Dosud poprchá někde<br class="calibre9"/>
a&#160;po velkých, teplých kapkách se vznese<br class="calibre9"/>
obláček prachu&#160;—<br class="calibre9"/>
nezapomenu nikdy na tuto událost<br class="calibre9"/>
svých někdejších očí&#160;—<br class="calibre9"/>
a&#160;maminku vidím dosud,<br class="calibre9"/>
jak přes brejle míří nasliněnou nití<br class="calibre9"/>
do ouška jehly (jako by šlo o&#160;vše),<br class="calibre9"/>
a&#160;obrovské rampy vidím,<br class="calibre9"/>
jeviště světa,<br class="calibre9"/>
a&#160;rakety ladné, jak hledají svůj cíl,<br class="calibre9"/>
milión srdcí spící metropole<br class="calibre9"/>
(jako by nešlo o&#160;nic),<br class="calibre9"/>
dosud James Bond to spere jedna dvě<br class="calibre9"/>
a&#160;půjdem na tři deci Asti spumante,<br class="calibre9"/>
dosud sežíhá napalm smaragdové džungle<br class="calibre9"/>
a&#160;ovšem se připletou lidé, ti směšní,<br class="calibre9"/>
co nechápou ty vážné za hluchými zdmi<br class="calibre9"/>
s&#160;obrněnými lebkami lovců jiných lebek<br class="calibre9"/>
a&#160;v&#160;nich s&#160;automaty,<br class="calibre9"/>
takže se jim tam už nevejde<br class="calibre9"/>
Adagio a&#160;fuga c&#160;moll,<br class="calibre9"/>
jen žádné strachy, pane Amadeo<br class="calibre9"/>
(a&#160;vejde-li se, tím hůř, tím hůř),<br class="calibre9"/>
A&#160;TYGŘI MARNĚ TLUSTÝMI OCASY<br class="calibre9"/>
UTLOUKAJÍ VZNÍCENOU TRÁVU,<br class="calibre9"/>
dosud se místo balónků<br class="calibre9"/>
— červených, zelených, modrých a&#160;bílých&#160;—<br class="calibre9"/>
nevznášejí nafouklá bříška vyhladovělých dětí<br class="calibre9"/>
nad olympijskými stadióny,<br class="calibre9"/>
ale už to bude brzy,<br class="calibre9"/>
dosud to jaksi jde<br class="calibre9"/>
po důstojných nohou ptáků-bahňáků,<br class="calibre9"/>
zvysoka nakračujících v&#160;jezerech krve,<br class="calibre9"/>
mlátíme přes hlavu starší paní,<br class="calibre9"/>
topíme děti, znásilňujeme sestry,<br class="calibre9"/>
vháníme si slznými bombami do očí<br class="calibre9"/>
umělý žal,<br class="calibre9"/>
neumějíce už plakat,<br class="calibre9"/>
strkáme palce za vestu a&#160;šle<br class="calibre9"/>
a&#160;za nehty rozpálený rákos,<br class="calibre9"/>
ukusujeme rozvážně špičky doutníků,<br class="calibre9"/>
velkých jak torpédo,<br class="calibre9"/>
než vyfoukneme někomu kouř do obličeje,<br class="calibre9"/>
dosud je více stromů, než kolik potřebujeme rakví,<br class="calibre9"/>
i&#160;vápencových lomů na hromadné hroby je dosti<br class="calibre9"/>
— nebědujme&#160;—<br class="calibre9"/>
a&#160;jenom co do oceánu se vejde,<br class="calibre9"/>
dosud málokdo tuší, že Atlantida<br class="calibre9"/>
se potopila možná moc ráda<br class="calibre9"/>
A&#160;<span class="calibre14">SARGASOVÁ MOŘE JSOU HUSTÁ<br class="calibre9"/>
</span>A&#160;POHOUPAJÍ NÁS NA ŘASÁCH SVÝCH,<br class="calibre9"/>
dosud se tají též<br class="calibre9"/>
pro jistou nedostupnost pramenů a&#160;hor,<br class="calibre9"/>
že sněžný muž čemusi ušel<br class="calibre9"/>
— i&#160;sněžné ženě snad, té sněžné po oslím mléce&#160;—<br class="calibre9"/>
některý, zvláště navštěvovaný pár stehen,<br class="calibre9"/>
přijde denně dráž<br class="calibre9"/>
než měsíčně vesnička opuštěných dětí,<br class="calibre9"/>
DOSUD VŠAK STEHNA JSOU STEHNA,<br class="calibre9"/>
SNAŽ SE ROZUMNĚ VKLÍNIT,<br class="calibre9"/>
nebudeš dělat aspoň blbosti<br class="calibre9"/>
v&#160;nepřiměřených úhlech&#160;—<br class="calibre9"/>
krom rozměru hrudi a&#160;pasu a&#160;boků<br class="calibre9"/>
chápem ten čtvrtý jen jako výšku<br class="calibre9"/>
své nízkosti,<br class="calibre9"/>
dosud to jaksi jde, sypeme ptáčkům<br class="calibre9"/>
a&#160;tu zase cpeme kočičky králičím ragú<br class="calibre9"/>
a&#160;králíčky nacucáváme vídeňskou kávou,<br class="calibre9"/>
že jsou pak celí sametovější,<br class="calibre9"/>
dosud máme starosti s&#160;trávením,<br class="calibre9"/>
CHCEME-LI SE NA VŠECHNO<br class="calibre9"/>
ZDÁRNĚ VYTRŮNIT,<br class="calibre9"/>
a&#160;s&#160;hubenými manekýnami<br class="calibre9"/>
v&#160;té jejich sotva druhé inkarnaci<br class="calibre9"/>
a&#160;s&#160;masitými podoustvemi v&#160;saténu,<br class="calibre9"/>
s&#160;tajnými spisy,<br class="calibre9"/>
jak si kdo zašpásoval přes manželskou pelest<br class="calibre9"/>
obkročmo a&#160;podpodležmo,<br class="calibre9"/>
a&#160;s&#160;veřejnými spisy,<br class="calibre9"/>
jak stále více usilujeme a&#160;upevňujeme,<br class="calibre9"/>
prohlašujeme, žádáme a&#160;chceme,<br class="calibre9"/>
nedopustíme a&#160;zvítězíme<br class="calibre9"/>
navzdory všemu a&#160;všichni proti všem,<br class="calibre9"/>
bílí proti černým, žlutí proti rudým,<br class="calibre9"/>
hnědí proti bílým<br class="calibre9"/>
a&#160;pak to prohodíme až do úplného zničení<br class="calibre9"/>
všech rasových diskriminací,<br class="calibre9"/>
národnostních cítění,<br class="calibre9"/>
politických přesvědčení<br class="calibre9"/>
a&#160;náboženských vyznání včetně jejich nositelů,<br class="calibre9"/>
malých, velkých, tenkých, tlustých,<br class="calibre9"/>
podlouhlých, pleskatých, špičatých,<br class="calibre9"/>
jak to už děláme se sledi,<br class="calibre9"/>
kapry, úhoři, platejzy a&#160;cejny&#160;—<br class="calibre9"/>
jen nechápem dosud,<br class="calibre9"/>
PROČ VELRYBY PŘED NÁMI TONOU<br class="calibre9"/>
V&#160;HLUBINÁCH TEMNÝCH JAK DUŠE<br class="calibre9"/>
se suvenýrem harpun v&#160;svém hrbu<br class="calibre9"/>
a proč se vrhají do mělkých vod<br class="calibre9"/>
a trčí z&#160;nich, monumenty smutku,<br class="calibre9"/>
proč delfíni si cosi šuškají<br class="calibre9"/>
a&#160;lumíci hrnou se v&#160;houfu k&#160;své skále<br class="calibre9"/>
nad tichými fjordy,<br class="calibre9"/>
dosud však málo chráníme leopardy,<br class="calibre9"/>
zahřívající posmrtně kdejakou vychladlou ventru,<br class="calibre9"/>
od koho bychom se pak učili nesmiřitelnosti<br class="calibre9"/>
ve tvrdých topasech jejich nočních očí,<br class="calibre9"/>
kdo jako oni dovede vyskočit z&#160;kůže<br class="calibre9"/>
a&#160;zešílet v&#160;kleci,<br class="calibre9"/>
ale už umíme zakousnout psa,<br class="calibre9"/>
ohryzek vyrvat z&#160;hrdla i&#160;s&#160;křikem<br class="calibre9"/>
a&#160;sledujeme se ve zkumavce proti zbylému světlu<br class="calibre9"/>
a&#160;vzlínáme z&#160;desoxyribonukleové kyseliny<br class="calibre9"/>
k&#160;sladkému políbení&#160;— ach&#160;—<br class="calibre9"/>
a&#160;blekotáme v&#160;blankversu<br class="calibre9"/>
a&#160;vznášíme se k&#160;vlastnímu půnebí<br class="calibre9"/>
v&#160;doušku zeleného veltlínu,<br class="calibre9"/>
ONOHO ŠTÍHLÉHO VÍNA<br class="calibre9"/>
FLÉTNOVÉHO DECHU<br class="calibre9"/>
a pak se zvrtnem v&#160;tanec kolem flašky<br class="calibre9"/>
a kolem vlastní osy vztyčeného pyje<br class="calibre9"/>
za vlasaticemi s&#160;jejich urychlovači citů<br class="calibre9"/>
od pasu nahoru i&#160;dolů<br class="calibre9"/>
a se zemí kolem slunce<br class="calibre9"/>
a se sluncem v&#160;galaxii<br class="calibre9"/>
a s&#160;galaxií v&#160;jiných galaxiích<br class="calibre9"/>
a kolem jiných os až do úplného zosování<br class="calibre9"/>
a pořád nevíme, čí jsme,<br class="calibre9"/>
když ne tak zcela při sobě a&#160;svoji,<br class="calibre9"/>
a&#160;kdo jsme,<br class="calibre9"/>
že hážeme po sobě do zrcadla těžkými předměty,<br class="calibre9"/>
a&#160;kde to začalo a&#160;kdy to začalo<br class="calibre9"/>
a&#160;proč to začalo<br class="calibre9"/>
a&#160;jestli to vůbec začalo,<br class="calibre9"/>
a&#160;když to nezačalo, jak to, že to nezačalo,<br class="calibre9"/>
a&#160;jestli nejsme vynalezeni<br class="calibre9"/>
a&#160;jestli někoho nevynalezneme sami,<br class="calibre9"/>
aby nám ksakru řekl něco o&#160;nás,<br class="calibre9"/>
dosud se poznáváme, až jsme k&#160;nepoznání,<br class="calibre9"/>
dosud se identifikujeme jen na zvláštních odděleních<br class="calibre9"/>
a&#160;v&#160;tajných koutech své bytosti s&#160;pavučinami,<br class="calibre9"/>
pod hesly skrytých kont,<br class="calibre9"/>
pod smluvenými znameními Býků a&#160;Panen,<br class="calibre9"/>
Skopců a&#160;mlčelivých Ryb,<br class="calibre9"/>
s&#160;krouživou čepelí v&#160;cizí ledvině,<br class="calibre9"/>
pohledem na maz vydloubaných bulv,<br class="calibre9"/>
direktem do rekt rozžhavenou tyčí,<br class="calibre9"/>
dranžírováním ňader u&#160;kořistných žen,<br class="calibre9"/>
v&#160;kňučení zpráskaných psic,<br class="calibre9"/>
pod víčky blízko sebe<br class="calibre9"/>
a&#160;daleko od sebe v&#160;tom teploučkém,<br class="calibre9"/>
v&#160;té tržné ráně matečného nitra,<br class="calibre9"/>
na chvilku aspoň vytrženi z&#160;pout<br class="calibre9"/>
do želez bezuzdnosti&#160;—<br class="calibre9"/>
dosud nemůžeme nikoho obvinit krom sebe a&#160;Osudu,<br class="calibre9"/>
(pane, ten má ale hřbet),<br class="calibre9"/>
nelekáme se sebehroznějších skutků,<br class="calibre9"/>
proč tedy slov, těch stínů zemřelých,<br class="calibre9"/>
které se mají k&#160;nim tak velmi přibližně<br class="calibre9"/>
a jenom ve snu straší nás,<br class="calibre9"/>
vždyť Bůh Otec akorát řekl, pokud se pamatuju<br class="calibre9"/>
— JSME TO V&#160;PĚKNÉ SRAČCE&#160;—<br class="calibre9"/>
a&#160;už dříve svému Synovi<br class="calibre9"/>
— NEVÍŠ, KAM LEZEŠ&#160;—<br class="calibre9"/>
a&#160;bylo to na kříž<br class="calibre9"/>
— INRI, INRI, INRI&#160;—<br class="calibre9"/>
smál se ptáček posměváček<br class="calibre9"/>
a&#160;pak, tedy Bůh Otec, chvilku počkal<br class="calibre9"/>
a&#160;hodil za hlavu celou tu dějepravu,<br class="calibre9"/>
nic se nestaraje, co bude řečí<br class="calibre9"/>
o&#160;tunguzském meteoritu&#160;—<br class="calibre9"/>
jak říkám, nemáme na koho co jít,<br class="calibre9"/>
a&#160;tak jdeme po sobě,<br class="calibre9"/>
poněvadž jsme asi špatně vypočteni,<br class="calibre9"/>
znásobeni, vyděleni, umocněni,<br class="calibre9"/>
odmocněni a&#160;znemocněni<br class="calibre9"/>
— MATEMATIKOVÉ VŠECH ZEMÍ, SPOJTE SE&#160;—<br class="calibre9"/>
mám už dost toho ironického pomrkávání pulsarů,<br class="calibre9"/>
sám osobně si myslím,<br class="calibre9"/>
že jsem z&#160;českého jambu a&#160;matky-naděje,<br class="calibre9"/>
že zahynu, aniž se dovím, jak jsem vzešel,<br class="calibre9"/>
normální smrtí na autonehodu,<br class="calibre9"/>
už se na to připravuju<br class="calibre9"/>
— Ó LIDSKÁ TOUHO ZAJÍT VLASTNÍ SILOU&#160;—<br class="calibre9"/>
a&#160;belhám se dopředu o&#160;dvou berlích,<br class="calibre9"/>
slepý k&#160;svým vášním, hluchý k&#160;svým nářkům,<br class="calibre9"/>
netečný k&#160;vysokofrekvenčním zadkům<br class="calibre9"/>
i&#160;plochodrážním břichům<br class="calibre9"/>
a tupý k&#160;vodivým tůním, těm hyacintovým,<br class="calibre9"/>
když jemně tře se kůže tam,<br class="calibre9"/>
kde přechází v&#160;perleť, osázenou černými pesíky,<br class="calibre9"/>
chtěl jsem o&#160;tom napsat původně sonet<br class="calibre9"/>
o&#160;čtrnácti chodech<br class="calibre9"/>
s&#160;lanýži, plži, spazmaty a&#160;vzdechy,<br class="calibre9"/>
s&#160;masožravým květem úst, katedrální linií zad,<br class="calibre9"/>
s&#160;nepřístojným vzezřením zešílevší krásy,<br class="calibre9"/>
s&#160;dunami ňader, kam chodí zmírat vítr,<br class="calibre9"/>
s&#160;nezbadatelným zrakem ztraceného štěstí,<br class="calibre9"/>
s&#160;prsty, jež schytávají i&#160;poslední padající list,<br class="calibre9"/>
s&#160;hořícími vlasy zapomenutých citů,<br class="calibre9"/>
s&#160;řasami nad propastmi,<br class="calibre9"/>
s&#160;tichostí pouští, jež sní o&#160;svém písku<br class="calibre9"/>
a&#160;s&#160;čímsi, co si nechám čistě pro sebe,<br class="calibre9"/>
ale zaplétám se do vlastní výpovědi<br class="calibre9"/>
a&#160;rozlézám se ve vlastním slizu<br class="calibre9"/>
a&#160;musím mluvit hrozně nahlas<br class="calibre9"/>
a&#160;stereofonně s&#160;průvodem bicích<br class="calibre9"/>
a&#160;na úplně prázdný sál,<br class="calibre9"/>
abych pochytil svůj rytmus píďalky<br class="calibre9"/>
— co tělo to krok a&#160;šup s&#160;truhličkou do hrobečku&#160;—<br class="calibre9"/>
v&#160;té vražedné vřavě elektrických kytar<br class="calibre9"/>
a&#160;zcela nepřehledného obecného snažení&#160;—<br class="calibre9"/>
a&#160;ujasnit si aspoň počátek této básně<br class="calibre9"/>
a&#160;poslední půlhodiny.</p>

<p class="mlpverse">Je pátek 25. září 1970.<br class="calibre9"/>
Jakýsi jistý bod.</p>

<p class="mlpverse">A&#160;16.47 hod.<br class="calibre9"/>
Jakési východisko.</p>

<p class="mlpverse">A&#160;zhasla mi lampa.</p>

<p class="mlpverse">— — — </p>

<p class="mlpverse">NO&#160;— A&#160;CO?<br class="calibre9"/>
UŽ LEPŠÍ LIDÉ BYLI V&#160;KONCÍCH<br class="calibre9"/>
A&#160;JÁ JSEM NA SAMÉM PRAHU!</p>

</div>
</body>
</html>