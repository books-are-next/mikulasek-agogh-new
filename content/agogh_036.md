---
contentType: prose
---

## Nahota

Stvořím si tě k tvé podobě  
i k obrazu svému. A ještě —  
a potom ještě pro potlesk  
náhlého letního deště.  
Jako by zpomalený blesk  
zdráhavě sjížděl po tobě,  
stvořím si tě v tvé podobě —  
a z očí svých blesk ten ještě.

Budeš nahá až na duši.  
A duše na samu pravdu.  
A pravda nahá až do krve,  
které jak vína si nahnu,  
ach, vína z těch černých moruší.  
Pak žízní po tobě zprahnu.  
Jak naposled. Jak po prve.
